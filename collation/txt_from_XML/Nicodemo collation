Nicodemo_collation_G: Created by an unregistered copy of the Classical Text Editor.*!*!************gte: ; lte: ; when:******[fol. 28vb] Dise rede schribet Lucas, der ein ewangeloste was, Iohannes, Lucas, Matheus. So scribet ditz Nichodemus, der was tougen christes chneht, er sach wol, daz er het reht. Der starchte baz siniu wort, wand er was mit ienen dort, di christ gevangen haten unde allez, daz si taten, daz sach er an mit den ougen unde est all ir tougen unde marht ir rede ze ende gar der iunger chom dehainer dar vor den uebelen iuden forhten do er di rede gehorte, wie si iesum verteilen, ir lip si not veilten unde gedahten sich ze vristen, Nichodemus mit den listen under den iuden sich verbarch, er was des chunnes so starch, daz si im niht schaden getortsten im der iuden forsten. Er hort ir wart unde sach ir werch, si nehten deheinen berch vor im, des si ie getaten doch enwold er in niht raten noch vehen vor gerihte unde gehal in nie an nihte das si an im begiengen di iuden iesum viengen, als ich davor geredet han.******